Felles for konkurransegrenene fot-, ski- og sykkelorientering er at de handler om å finne fram til bestemte steder (poster) i terrenget ved hjelp av et kart der postene er tegnet inn. Postene skal oppsøkes på kortes mulig tid og i en bestemt rekkefølge. Du velger selv vei mellom postene.
Kondisjon, lure veivalg og rask og nøyaktig kartlesing er noe av det en må beherske for å nå til topps. På postene stempler du med elektronisk brikke for å registrere at du har vært innom. Orientering har klasser for alle aldre og nivåer og det er derfor aldri for sent å begynne.


 
Fot-orientering eller ”vanlig” orientering er den grenen, innefor Orienteringsforbundet, som er desidert størst og som navnet tilsier skjer orienteringen til fots. Det finnes pr i dag seks konkurranseformer i orientering: sprint, mellomdistanse, langdistanse, ultralangdistanse, stafett og natt. Det arrangeres hvert år om lag 1.000 åpne konkurranser, i fotorientering, med til sammen 300 klubber over hele landet som arrangører. 

 
Skiorientering (ski-o) er orientering på ski, der orienteringen foregår i et meget tett løypenett.  Løperne står fritt til å velge langrennsteknikk. Kartet har løperne i et stativ på brystet, slik at det kan leses i fart. 
Les mer om Ski-orientering på www.ski-o.com

 
Sykkelorientering (sykkel-o) er en ny gren og derfor en relativt liten, men voksende gren. Sykkel-o ligner på Ski-o, og konkurransene arrangeres i sti/veirike områder. Kartet festes på 
 
Presisjonsorientering (Pre-o) er en konkurransegren uten noe fysisk konkurransemomentet, noe som innebærer at bevegelseshemmede kan konkurrere på tilnærmet like vilkår med de som har full bevegelsesfrihet. Kontaktperson: Lone Brochmann
 
TurOrientering (tur-o) er et mosjons tilbud der postene ligger ute hele sommerhalvåret. Du velger derfor selv når du vil ta postene, i hvilken rekkefølge og i ditt eget tempo. Over 200 klubber over hele landet tilbyr turorientering og hvert år går 70.000 nordmenn turorientering. Du kan kjøpe turorienteringsopplegg gjennom en orienteringsklubb eller  lokale sportsbutikker og liknende. 
Les mer om turorientering på www.turorientering.no  
 sommerhalvåret arrangeres det flere hundre orienterings-konkurranser i Norge hver måned - og de aller fleste av disse har et eget tilbud til deg som ikke har erfaring med orientering fra tidligere. Konkurranser kan gå både i skogen og i by og nærmiljø. Orienteringsklubbene har også treninger, samlinger og turer for både aktive og mosjonister i alle aldre.

I tillegg til "vanlig" orientering som foregår til fots, finnes det også konkurranser på ski og sykkel samt presisjonsorientering som ikke har noe fysisk konkurransemoment men stiller krav til ferdigheter i kartlesing. Les mer om de forskjellige grenene her!

Du finner hele terminlisten for orienterings-konkurranser her: eventor.orientering.no. 
Konkurranser som er merket "Nær" er ofte fine konkurranser å starte med. Dette er uformelle "Nærløp" der du kan delta på lik linje med andre uten å være medlem i en klubb. 

Du kan melde deg inn i en klubb dersom du ønsker å delta i alle typer konkurranser, delta på treninger og få de andre fordelene det er ved å være medlem i en klubb. Finn din klubb her: http://www.idrett.no/velg-idrett/
 

En annen inngangsport til orientering er TurOrientering. Det er TurOrienterings-opplegg tilgjengelig over store deler av landet. Mange av arrangørene har tilbud som er rettet mot deg som ikke har erfaring med orientering fra tidligere. Du finner informasjon og oversikt over alle tilbudene om TurOrientering på turorientering.no